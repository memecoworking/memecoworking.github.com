---
layout: post
title: Si riparte
author: Francesco Fraioli
author_image: /images/francesco.png
---

Venerdì 27 Luglio. Una caldissima giornata estiva. Ci siamo recati presso gli uffici comunali di Mogliano Veneto per prendere le chiavi della farmacia comunale. 

Questo è sicuramente un buon punto: il Meme coworking space diventa ogni giorno più reale.

## Come mai hanno cambiato idea?

Per quanto riguarda noi, non abbiamo mai smesso di credere nella possibilità di collaborare in qualche modo con l'amministrazione comunale, tanto che nell'ultimo mese, insieme all'assessore, abbiamo provato a trovare delle alternative riguardo una nuova location e nuovi accordi.

Abbiamo lasciato al proprietario tutto il tempo necessario per trovare un accordo per la vendita, ma questo accordo non sembra esserci stato e la cosa pare non essere andata a buon fine. Questo fatto ci ha dato la possibilità di tornare in ballo e noi abbiamo deciso di provare a muovere i primi passi. 

Ora inizia la fase di ristrutturazione dello spazio. Ci sono molte cose da sistemare, ma contiamo di fare il grosso del lavoro durante le prossime due settimane.

Vi terremo aggiornati su questa fase, ma soprattutto vi faremo sapere quando saremo pronti a partire.

Comunque sia, grazie a tutti per il supporto!