---
layout: post
title: Consulenza filosofica
author: Giovanni Cappellotto
author_image: /images/giovanni.png
---

Dal 9 gennaio 2013, ogni mercoledì dalle 14:30 alle 20:00, **[Maria Cristina Tura](http://consulenzafilosofica.tumblr.com/chi-sono)**, filosofo consulente riconosciuto da Phronesis (Associazione Italiana per la Consulenza filosofica) e teacher esperto in Philosophy for Children presso il Crif (Centro di ricerca per l’indagine filosofica), offrirà un **servizio di consulenza filosofica presso Meme Coworking**.

## Presentazione ufficiale

Il 13 gennaio, dalle ore 18:30, presso Meme Coworking, Maria Cristina Tura presenterà ufficialmente il servizio di consulenza filosofica.

## Cos'è la consulenza filosofica?

La **consulenza filosofica** è un **dialogo** che si sviluppa a partire da una questione portata dal cliente; non si propone la soluzione del problema, bensì la sua analisi, la sua osservazione da diverse angolazioni e la sua interrogazione con **domande** fino a quel momento impensabili; importante è il processo, attraverso il quale il cliente potrà fare chiarezza sulla sua **visione del mondo** e potrà armonizzare la sua pratica di vita con i propri modelli valoriali.

## Cosa non è la consulenza filosofica

Non è una pratica terapeutica medica o psicologica.

Non è una lezione di filosofia.

## Chi può rivolgersi al filosofo consulente e perché?

Chi è in cerca di un orientamento esistenziale.

Chi deve fare una scelta di vita importante.

Chi voglia fare ordine nelle relazioni in ambito familiare, matrimoniale o lavorativo.

Per gruppi, famiglie e aziende che vogliono ridefinire il loro orientamento etico.

I problemi che la filosofia ha affrontato e affronta nascono dal nostro quotidiano, sono i problemi di tutti noi: posti di fronte ad essi ci sforziamo di risolverli affrontandoli con le armi che possediamo; in fondo si tratta della nostra serenità e della serenità delle persone che ci vivono accanto, nel cercarne una soluzione, spesso non ce ne rendiamo conto, ma stiamo già filosofando.

Maggiori informazioni all'indirizzo [http://consulenzafilosofica.tumblr.com](http://consulenzafilosofica.tumblr.com)